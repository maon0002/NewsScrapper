Title,URL,Source,Type,DateTime,Article,Location,Keywords1,Keywords2
"19-годишен е задържан за убийството на майка си, държал тялото в мазето",https://btvnovinite.bg/bulgaria/19-godishen-e-zadarzhan-za-ubijstvoto-na-majka-si-darzhal-tjaloto-v-mazeto.html,btvnovinite.bg,TV news,2023-05-03 15:48:00,"19-годишен младеж е задържан и обвинен за убийство на майка си, съобщават от Апелативната прокуратура във Велико Търново. По данни на прокуратурата 52-годишната жена живеела на квартира в апартамент в центъра на Ловеч заедно със сина си. На 20 февруари той обявил в районното управление на МВР, че от 13 февруари майка му е напуснала квартирата и оттогава е в неизвестност. След като през април в блока започнала да се носи неприятна миризма, собственикът на жилището бил повикан от София, отключил мазето си и там било открито тялото на жената. 19-годишният ѝ син е установен като извършител на престъплението и задържан на 1 май първоначално за срок от 24 часа, а след това за 72 часа. Предстои да бъде внесено искане за вземане на мярка за неотклонение „задържане под стража“.","Велико Търново, Ловеч",майка,уби
Обвиняемият за убийство на съпругата си в Перник остава в ареста,https://btvnovinite.bg/bulgaria/obvinjaemijat-za-ubijstvo-na-saprugata-si-v-pernik-ostava-v-aresta.html,btvnovinite.bg,TV news,2023-05-01 13:55:00,"Обвиняемият за убийство на съпругата си в Перник остава в ареста. Мотивите на магистратите са, че Димитър Димитров може да се укрие или да извърши друго престъпление. Предметът, с който е извършено убийството, все още не е намерен. По кокалчетата на ръцете му обаче са открити охлузвания. Констатациите на извършената аутопсия сочат, че смъртта на Анита Димитрова се дължи на съчетана травма – черепно-мозъчна, аспирация на кръв в белите дробове и кръвозагуба. Димитров е заснет от улична камера как изхвърля чувал в контейнер за смет. Там са открити окървавени дрехи. Има и данни, че двамата със съпругата му Анита са подавали молби за развод Апелативният съд вероятно ще да гледа мярката на 9 май.",Перник,съпруга,"уби, смърт"
Гледат мярката на обвиняемия за убийството на съпругата си в Перник,https://btvnovinite.bg/bulgaria/gledat-mjarkata-na-obvinjaemija-za-ubijstvoto-na-saprugata-si-v-pernik.html,btvnovinite.bg,TV news,2023-05-01 08:09:00,"Съдът ще гледа мярката за неотклонение на Димитър Димитров, който е обвиняем за убийството на съпругата си Анита Димитрова. 43-годишната жена, чието тяло беше намерено в квартал „Изток“ в Перник, е имала ограничителна заповед да не бъде доближавана от съпруга си. Въпреки това тя сама се връща при него преди два месеца. От показания на свидетели става ясно, че между съпрузите отдавна е имало конфликти, всички под влиянието на алкохол. Димитров винаги е проявявал ревност.",Перник,съпруга,уби
Прокуратурата: Убитата в Перник жена е била под защита от домашно насилие от края на декември,https://btvnovinite.bg/predavania/tazi-sabota-i-nedelia/prokuraturata-ubitata-v-pernik-zhena-e-bila-pod-zashtita-ot-domashno-nasilie-ot-kraja-na-dekemvri.html,btvnovinite.bg,TV news,2023-04-30 09:17:00,"Поредната жертва на домашното насилие у нас е на 43 години. Убийството е извършено в Перник. Задържан е съпругът на жертвата, срещу когото вече е била издадена ограничителна заповед. Сигналът е подаден в 4:27 часа - рано сутринта в събота. Отивайки на място, патрулът установява, че има данни за извършено тежко криминално престъпление. След докладването на наличната информация са сформирани съответните екипи, а периметърът е бил отцепен, разказват от ОД-МВР в Перник. Малко по-късно е уведомена и Окръжна прокуратура – Перник. „Самата специфика на случая подсказваше, че има извършено тежко криминално престъпление, в което има умисъл. Дали това е станало в състояние на афект или не – това е друг въпрос. Факт е, че говорим за тежко криминално престъпление“, обясни старши комисар Павел Млеканов, директор на ОД-МВР в Перник. „Има един подаден стигнал – в края на месец декември. Той е за конфликт в семейството. По този повод на жертвата е била с поставена защита от домашно насилие. На нейният съпруг е била издадена забрана да доближава жилището на повече от 50 метра за срок от 10 месеца. Наложена му е и глоба“, каза Албена Стоилова, наблюдаващ прокурор и говорител на Окръжнатажната прокуратура в Перник. В качеството си на обвиняем мъжът се е възползвал от правото си да не дава обяснения. На място, пред близките, които са отишли в жилището, е заявил, че не го е направил той. Все още се очаква резултатът от аутопсията, за да се изясни причината за смъртта. По първоналачни данни става дума за намушкване с нож, но към момента от прокуратурата не го потвърждават.",Перник," жена, домашно насилие","домашно насилие, уби, мушк, насил, смърт, жертва"
Задържан е мъж от Перник за убийството на съпругата му,https://btvnovinite.bg/bulgaria/zadarzhan-e-mazh-ot-pernik-za-ubijstvoto-na-saprugata-mu.html,btvnovinite.bg,TV news,2023-04-29 18:20:00,"Окръжната прокуратурата в Перник привлече като обвиняем 41-годишен мъж, за когото се предполага, че е убил съпругата си. Задържан е за 72 часа. Извършени са огледи на местопроизшествието в жилище и контейнер в кв. ""Изток"" в града. На този етап разследването е установило, че задържаният е причинил смъртта на 43-годишната си съпруга. Очакват се резултати от аутопсията на тялото. На 41-годишния мъж е повдигнато обвинение за умишлено убийство. Мъжът може да получи присъда от 10 до 20 години.",Перник,съпруга,"уби, смърт"
"„Казваше, че той е ревнив“: Разпитаха приятелки на убитата Евгения, намерена в куфар",https://btvnovinite.bg/bulgaria/kazvashe-che-toj-e-revniv-razpitaha-prijatelki-na-ubitata-evgenija-namerena-v-kufar.html,btvnovinite.bg,TV news,2023-04-27 12:00:00,"Продължават разпитите по делото за убийството на 33-годишната Евгения Владимирова, чието тяло беше открито в куфар край Перник. В съдебната зала бяха разпитани приятелки на жената. Стана ясно отново, че Евгения е искала да се разведе със съпруга си около година преди убийството. „Евгения е споделяла за проблеми. Преди пандемията понякога е казвала, че се карат. Не е конкретизирала. Основно казваше, че той е ревнив. Знам, че се е опитвал да чете чатове в телефона ѝ, а по време на пандемията проблемите се увеличават. Станал е обсебен от нея. Не искал да излиза без нея“, каза една от разпитаните. По думите им тя е споделила през юни 2021 г., че има и паралелна връзка с мъж, с който се вижда един или два пъти в седмицата. За убийството на жената са обвинени съпругът ѝ и баща му, който се предполага, че му е бил съучастник. В залата една от приятелките изчете и чат с обвиняемия Орлин Владимиров. Съобщенията са от деня след изчезването на Евгения. В него приятелката на убитата жена няколко пъти предлага да помогне с контакти на познат в ГДБОП, но Орлин отказва с претекст, че вече се работи по случая. В залата стана ясно още, че телефонът на Евгения е бил изхвърлен в близост до спортна зала. Намерил го е случаен минувач, който също беше разпитан днес. Пред съда той каза, че първото нещо, което е направил, е да изхвърли SIM картата, а след това занесъл устройството да го отключат, за да може да го използва.",Перник,приятелк,уби
"Прокуратурата задържа жената, пребила 103-годишната си баба",https://btvnovinite.bg/bulgaria/prokuraturata-zadarzha-zhenata-prebila-103-godishnata-si-baba.html,btvnovinite.bg,TV news,2023-04-26 18:25:00,"Прокуратурата привлече към наказателна отговорност и задържа жената, пребила 103-годишната си баба. Нападението е било с цел на столетницата да бъдат взети последните пари. Л. К., която е била личен асистент на столетницата е отнела 150 лв. от нея без нейното съгласие. Спрямо възрастната жена е била употребена за сила. Била е дърпана и удряна в областта на врата, главата и ръцете, казват от прокуратурата. Л. К. е привлечена в качеството на обвиняема и е задържана за срок до 72 часа. По случая се води разследване и е образувано досъдебно производство. Предстои прокуратурата да внесе в съда искане за вземане на мярка за неотклонение „задържане под стража“.",," жена, баба",преби
Внучка преби 103-годишната си баба,https://btvnovinite.bg/bulgaria/vnuchka-prebi-103-godishnata-si-baba-udrjala-ja-s-jumruci-v-glavata.html,btvnovinite.bg,TV news,2023-04-26 14:00:00,"103-годишна жена е пребита от 51-годишната си внучка в благоевградското село Дамяница, научи bTV. Целта е била да ѝ вземе последните 150 лв. Нападателката, която е и нейна роднина, досега е взимала пари като социален асистент. Договорът ѝ обаче е прекратен в началото на април, защото тя не е полагала грижа за възрастната си баба. Общината вече е сключила договор с друга жена, която се грижи за столетницата от години, съобщават от там за bTV. Предполага се, че това е изнервило 51-годишната нападателка. Тя е задържана за срок до 24 часа, като работата по случая продължава, твърдят от прокуратурата. „Карахме се и хем ми се скара, хем ме обра и избяга. Какво да правя. Пари искаше, но тя ги взе всичките. Борихме се, ръката ми изви“, разказа 103-годишната Люба Костадинова. Кметът на селото е и племенник на пострадалата. По думите му внучката се водила личен асистент на баба си, но никога не се грижила за нея.  „Моля, нека да я пуснат. Тя може пак да ме пребие, когато излезе, но ви моля да я пуснат“, каза пред bTV малтретираната столетница. Внучката Любяна Костадинова е задържана за 24 часа в полицията в Сандански. Баба ѝ не смята да подава жалба срещу нея, но предстои да се разбере, дали прокуратурата ще предприеме мерки по случая. Асистент на възрастната жена ще стане друга нейна роднина - Роса Николова, която и досега е помагала на жената, чистила дома ѝ и носила храна.",Сандански,"внучк, баба",преби
"След репортаж на bTV: Ограничителна заповед за защита на жената, пребита от бившия ѝ съпруг",https://btvnovinite.bg/bulgaria/sled-reportazha-na-btv-ogranichitelna-zapoved-za-zashtita-na-zhenata-prebita-ot-bivshija-saprug.html,btvnovinite.bg,TV news,2023-04-25 12:33:00,"Софийският районен съд издаде заповед за незабавна защита за 25-годишната Траянка Трайкова и за 4-годишния ѝ син. Съдът задължава Златан Николов да се въздържа от извършване на насилие спрямо бившата си жена, както и спрямо малкото им дете. Решението е взето по-малко от денонощие, след като в bTV Новините ви разказахме за поредния случай на домашно насилие. Побоят над жената става на обществено място, на улицата пред дома ѝ в неделя по обяд. Съдът забранява на Златан Николов да доближава на по-малко от 100 метра сградата на адреса им, както и майката и сина им.  Екипът на bTV, който първи разказа историята на Траянка, помогна още вчера на пребитата жена да подаде молба в съда и да сигнализира институциите. Екипът ни разполага и със съдебното решение. В него пише още: „Заповедта подлежи на незабавно изпълнение и има действие до приключване на делото с влязъл в сила съдебен акт или до изменението/отмяната ѝ от същия или въззивния съдебен състав. Заповедта следва да се връчи на страните чрез органите на МВР. Съдът предупреждава Златан Николов, че при нарушаване или неизпълнение на настоящата заповед ще бъде задържан от органите на МВР и предаден на Прокуратурата за повдигане на обвинение за неизпълнение на съдебна заповед (наказание – лишаване от свобода)“.  Софийската районна прокуратура също разследва поредния случай на насилие спрямо жена. Институцията е възложила спешна проверка на полицията от 9-то РУ да проверят случая, казаха специално за bTV от обвинението. Образувана е прокурорска проверка по жалбата на пребитата жена. От районната прокуратура очакват в много кратък срок да получат всички материали и доказателства за инцидента от районното управление, както и дали има предишни сигнали, докладвани в МВР.  За случая са сигнализирани и от Агенцията за закрила на детето, защото побоят става пред очите на 4-годишното момченце. „Не искам детето ми след време да стане същия побойник като баща си и да бие жена си“, каза пострадала жена.",, жена,"домашно насилие, преби, насил"
"Съдят мъж, тормозил майка си и заплашвал баба си с убийство",https://btvnovinite.bg/bulgaria/sadjat-mazh-tormozil-majka-si-i-zaplashval-baba-si-s-ubijstvo.html,btvnovinite.bg,TV news,2023-04-18 18:37:00,"Районната прокуратура в Монтана внесе за разглеждане в съда обвинителен акт срещу мъж, привлечен към наказателна отговорност за неизпълнение на издадена ограничителна заповед за защита от домашното насилие. Обвиняемият живеел в дома на родителите си в Берковица. Не работел, често употребявал алкохол и устройвал скандали на близките си при отказите им да му дават пари. Мъжът упражнявал системен тормоз спрямо баба си и майка си. Въпреки осъждането му за неизпълнение на издадената ограничителна заповед, той продължил да я нарушава. Няколкократно доближавал жилището на баба си, блъскал и ритал вратата, заплашвал я с убийство. Хвърлил мраморна плоча върху терасата на етажа, обитаван от възрастната жена, която се разбила в краката ѝ. За случилото се бил подаден сигнал до органите на реда. В хода на разследването по образуваното досъдебно производство мъжът не се е признал за виновен, отрекъл е установените по делото факти и обстоятелства, касаещи действията му. Престъплението е извършено от обвиняемия в изпитателния срок по последната осъдителна присъда спрямо него, влязла в сила през м. ноември 2022 г. Предстои делото да продължи в съда.","Берковица, Монтана","баба, майка","уби, тормоз, насил"
Христо Балабанов – Кристо в битка за живота на майка си: Намерихме решение за лечение в Турция,https://btvnovinite.bg/predavania/120-minuti/hristo-balabanov-kristo-v-bitka-za-zhivota-na-majka-si-namerihme-reshenie-za-lechenie-v-turcija.html,btvnovinite.bg,TV news,2023-04-16 18:24:00,"„Майка ми е много светъл човек. Винаги е слагала моя живот пред нейния. Любовта, която вложи към мен, влагаше и в работата си като логопед. Помогна на страшно много хора със заекване. Говорим за хиляди млади хора по света, които въобще не могат да говорят заради тежка форма на заекване“. Това обясни в студиото на „120 минути“ изпълнителят Христо Балабанов – Кристо.  „Майка ми не се отказва, докато не види, че човекът е изваден от състоянието“, добави той. „Преди година и половина майка ми изкара тежка форма на коронавирус. В началото на тази година отново изкара COVID. Имаше двойна бронхопневмония. Тромбоцитите останаха ниски и продължи терапия с кортикостероиди. След това стана хиперактивна. Настъпи момент, в който речта ѝ спря. Избяга от вкъщи. Обърканата реч и поведение ни накара да потърсим лекари. Минахме през много болници и лекари, които не искаха да поемат отговорност. През това време тя се влошаваше и ставаше по-неадекватна. След пет болнични заведения останахме сами вкъщи. Наложи се да търсим решение в чужбина“, посочи Балабанов.  „Няколко водещи хематолози ми казаха, че тя моментално трябва да направи химиотерапия, която е щяла да я убие след пет дни. Казаха ни, че най-дълго ще живее шест месеца. Аз не получих план за лечение. Единственото, което чувах в болниците – беше това“.  С лечението на логопеда Мариана Балабанова се заема хаматологът проф. Чавдар Ботев. „В другите държави тя щеше да бъде определена като национално богатство. Тя може да помогне на 80 млн. души със заекване по света. В целия свят това го знаят. За съжаление при нея се срещат такива болести, които са изключително редки. Има три вида запушване на кръвоносни съдове – в мозъка и бъбреците. В хода на изследванията се установи, че има остра левкимия. Точният ѝ тип не беше определен в България. Това стана в Турция. Аз съм радостен, че има хора като Стилиян Петров, които ни помогнаха да се свържем с топ специалисти. Моята задача беше да се организира екип от лекари, които да намерим начин да се преборим със заболяването, защото такъв случай в света не е срещан“, обясни проф. Ботев.  „Гените, които водят до заболяванията, тя ги е имала, но коронавирусът ги е активирал“, допълни той и уточни, че лечението на Мариана Балабанова в Турция може да достигне до стотици хиляди евро. „Аз видях, че за спешен пациент България не е подготвена. Спешните пациенти не са искани от българското здравеопазването и ги изпращат в чужбина. Нашето общество трябва да се обедини в това да си помагаме. Минахме през страшен ужас. Нейните спасители са тези, които дариха кръв и продължават да помагат“, подчерта Христо Балабанов.  Можете да помогнете за лечението на Мариана Балабанова чрез сметката: Сметка (IBAN): BG50UBBS80021043538550 Swift Code (BIC): UBBSBGSFXXX Титуляр: Христо Балабанов Основание за плащане: За лечението на Мариана Сметката се управлява от банка ОББ и средствата ще бъдат използвани единствено за разходи свързани с лечението.",Чавдар,майка,уби
"Преговори между ГЕРБ-СДС и ПП-ДБ: Антикорупция, домашно насилие и бюджет",https://btvnovinite.bg/bulgaria/pregovori-mezhdu-gerb-sds-i-pp-db-antikorupcija-domashno-nasilie-i-bjudzhet.html,btvnovinite.bg,TV news,2023-04-14 20:10:00,"Екипи, начело предимно с жените в политиката, е част от стратегията на двете големи партии за преговори помежду им. Работните групи вече са структурирани. Кой влиза в тях? Десислава Атанасова и Лена Бориславова ще отговарят за изработването на общите законодателни текстове. В сферата на съдебната реформа във фокуса попадат КПКОНПИ, механизмът за контрол на главния прокурор и домашното насилие.  В работните групи на ГЕРБ-СДС влизат Росен Желязков, Десислава Атанасова и Рая Назарян. А от страна на ПП-ДБ пък ще преговарят Лена Бориславова, Надежда Йорданова и Николай Денков.  В сферата на бюджета партиите също ще заложат на партийни авторитети. Тук екипите ще се ръководят от Теменужка Петкова и Асен Василев.  Намерението на партиите е в понеделник предложенията да са готови, а във вторник да има среща на преговорните екипи по същество. Още в началото на преговорния процес първите и вторите се разбраха за едно - комуникационна дисциплина. Затова днес и ГЕРБ-СД, и ПП-ДБ официално запазиха мълчание. Във Фейсбук обаче Бойко Борисов обобщи проведените преговори така: „Денят в едно изречение - силата на търпението е в способността да изчакаш. Но изпитанието е в това как се държиш, докато чакаш“. Също в социалната мрежа Елисавета Белобрадова от „Демократична България“ заявява, че това е „рискован план“. „Не, няма коалиция с ГЕРБ, но трябва и работа да се свърши, да се опитаме да възстановим парламентарната република“, написа още тя. Темата коментираха и от най-малките в Народното събрание – „Има такъв народ“, които са склонни на диалог. „В момента, в който започнат сериозни разговори за съставяне на правителство, ние - независимо дали това ще се случи с първия или с втория мандат, сме длъжни да влезем в тях и да изслушаме всеки както и да кажем нашето мнение“, каза Ивайло Вълчев. Според ИТН първата партия има право да посочи председателя на Народното събрание и затова те ще продължат да гласуват по този начин и в пленарната зала. Коментар с музикален привкус дойде и от лидера на „Възраждане“, които не отстъпват от своя кандидат за шеф на парламента. А от ДПС и БСП запазиха мълчание по преговорния процес.",,домашно насилие,насил
"Възрастна жена изгуби пенсията си преди Великден, дарители успяха да възстановят сумата",https://btvnovinite.bg/predavania/tazi-sutrin/vazrastna-zhena-izgubi-pensijata-si-predi-velikden-dariteli-uspjaha-da-vazstanovjat-sumata.html,btvnovinite.bg,TV news,2023-04-14 09:17:00,"Възрастна жена изгуби пенсията си и остана без пари за празниците. Тъжната история е от Враца, а за нея съобщи близка на потърпевшата. „На 11 април към 17 часа с приятелката ми дойдехме и седнахме на пейката. Трябваше да дама пари на един човек. Станах от пейката и извадих от джоба 60 лева. Останалите мои пари бяха в другата половина от калъфчето и явно са паднали – 320 лева. Сутринта дойдох и обикалях – нищо не намерих“, обясни Сълза Антонова.  „Две нощи не съм спала от мисълта, че парите ми са отишли и няма как да преживея. Тази нощ не съм спала от умиление и вълнение, че има толкова добри хора“, добави тя.  Причината за вълнението ѝ е, че след като нейната приятелка Литка занася съобщение в местната кабелна телевизия, за да даде гласност на случилото се, а врачани са откликнали.  „Тръгвайки си оттам, по стълбите ме срещна едно мило момиче, което държеше козунак и 10 лева и ми каза – „дайте ги на тази жена“. Аз се разплаках. Тя не си каза името“, обясни Литка. Широк отзвук има и в социалните мрежи, като цялата сума от пенсията е била възстановена.  „Прочетох. Представих си, че това може да се случи и на моята майка“, казва Габриела, която дари пари на Сълза.  „От снощи разбрах, че има много добри хора. Животът има тъмна и светла страна. Светлата са хората, призвани да правят добро“, допълни Сълза Антонова.","Антон, Враца", жена,уби
