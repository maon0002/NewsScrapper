Title,URL,Source,Type,DateTime,Article,Location,Keywords1,Keywords2
"ЕСПЧ осъди България по дело за домашно насилие, страната ни не е защитила жертвата",https://btvnovinite.bg/bulgaria/espch-osadi-balgarija-po-delo-za-domashno-nasilie.html,btvnovinite.bg,TV news,2023-05-23 13:36:00,"Европейският съд по правата на човека (ЕСПЧ) присъди в полза на българка, която е била редовна жертва на домашно насилие. България следва да плати на пострадалата 10 000 евро обезщетение и 3000 евро за разноски по делото, предава БТА. Според единодушното решение на ЕСПЧ у нас липсва необходимото законодателство срещу домашното насилие, а по случая прокуратурата не е образувала наказателно производство срещу извършителя. Съдът допълва, че са нарушени забраните за нечовешко или унизително отношение и за дискриминация по Европейската конвенция за човешките права. Уточнява се, че жертвата A.E. е била 15-годишна по време на събитията. Тя е била бита, ритана и душена от 23-годишния мъж, с когото живеела. Съдът отбелязва, че държавата не е защитила 15-годишното момиче, въпреки че тя е пострадала многократно от домашно насилие. „Макар да не може да се каже, че българското законодателство изобщо не е успяло да се справи с проблема с домашното насилие, начинът, по който тези разпоредби са формулирани и тълкувани от съответните власти, лишава някои жени, жертви на домашно насилие, от възможността за наказателно преследване (б.р. на извършителя) и от ефективна защита“, се посочва в решението на ЕСПЧ. От съда допълват, че липсата на официална статистика от страна на властите вече не може да се обяснява като обикновен пропуск от тяхна страна, предвид равнището на проблема в България. „Властите да обърнат специално внимание на ефектите от домашното насилие върху жените и да предприемат необходимите действия. Отказът им да ратифицират Истанбулската конвенция може да се разглежда като показател за равнището на техния ангажимент за ефективна борба с домашното насилие“, пише в решението.",,домашно насилие,"домашно насилие, насил, жертва"
Ало измамник: Възрастни жени дадоха над 60 000 лв. на мним адвокат,https://btvnovinite.bg/bulgaria/alo-izmamnik-vze-nad-60-000-lv-ot-vazrastni-zheni.html,btvnovinite.bg,TV news,2023-05-22 10:35:00,"55-годишен мъж е задържан за телефонна измама, с която е успял да вземе над 60 000 лв. от две възрастни жени в град Левски, съобщиха от Областната дирекция на МВР в Плевен. На 7 май е получен сигнал за осъществена телефонна измама спрямо 70-годишна. Ден по-рано тя е получила обаждане на стационарен телефон от мъж, представил се за адвокат. Той ѝ съобщава, че синът ѝ е предизвикал пътно-транспортно произшествие със загинал. Жената е имала инструкции от мнимия адвокат, който и е казал да остави в кошче за смет на автогарата в град Левски над 22 000 лева. На 12 май друга 86-годишна жителка на града е съобщила, че за периода от 20 април до момента на обаждането, е получила многократни телефонни обаждания на домашен стационарен телефон от непознат, представил се за адвокат. Мъжът разяснил, че внукът ѝ е причинил ПТП със смъртен случай и е необходима неуточнена парична сума за неговото освобождаване. Възрастната жена е оставила в кош за смет в района на Автогара - Левски над 42 000 лева, за да бъде унищожен акт за извършеното нарушение. По случаите са образувани досъдебни производства. От 55-годишния мъж е иззет мобилен телефон, от който той се е обаждал на жертвите на измамите. Мъжът е разпитан пред съдия като е направил пълни самопризнания. Взета му е мярка за неотклонение подписка. Работата по случаите се продължава от разследващ полицай.","Левски, Плевен", жени,смърт
"„В главната роля“: Ани Стоянова, майката на Даная, която ни даде урок по човечност",https://btvnovinite.bg/predavania/120-minuti/v-glavnata-rolja-ani-stojanova-majkata-na-danaja-kojato-ni-dade-urok-po-chovechnost.html,btvnovinite.bg,TV news,2023-05-21 19:37:00,"„Смъртта е категорична, не допуска кривини. Донорството е начинът да не е толкова категорична. Чрез него част от Даная живее в четирима души“. Това каза в предаването „120 минути“ Ани Стоянова, майката на Даная. В началото на май в bTV Новините ви разказахме за 15-годишната Даная, която изпадна в мозъчна смърт след тежка операция в „Пирогов“. Тя обаче даде шанс за живот на четирима души. „Даная е прекрасно дете. Харесва всичко около нея. Иска да е самостоятелна, да кара кола, да живее далеч от мен. Нямаше търпение да черпи и изживее всичко, което предстоеше“, добави Ани. „Когато ми се обадиха да се кача в детската реанимация, лекарите ми казаха, че е настъпила мозъчна смърт. Първото, което му хрумна, беше донорството. Попитах дали би било възможно. Толкова не исках да я пусна, а да остане тук с нас – това беше единственото нещо, с което можех да го направя“, обясни майката на Даная. „Научих, че единственото нещо, което родителите трябва да правят за децата си, е да ги обичат. Те правят правилните избори след това“. Благодарение на донорството 17-годишният Преслав получава възможността да вижда живота.  „Казах му да държи очите си широко отворени за всичко хубаво в този живот и за всичко, което тя няма да изживее. Непрекъснато имам такова усещане, че гледаме, а не виждаме“, допълни Ани Стоянова. „Искам да кажа, че имаме спешна нужда от детска болница. Не за утре, а за вчера. Трябва ни модерна детска болница. Тя ще спасява животи. Безумно е“, категорична е тя.",,майка,смърт
След репортаж на bTV за пострадала в „Люлин“ жена: Задържаха извършителя,https://btvnovinite.bg/bulgaria/sled-reportazh-na-btv-za-postradala-v-ljulin-zhena-zadarzhaha-izvarshitelja.html,btvnovinite.bg,TV news,2023-05-21 07:34:00,"За по-малко от 24 часа след репортаж на bTV за 76-годишната пострадала жена от столичния кв. „Люлин“, полицията установи и задържа извършителя. Тя беше намерена от случайни минувачи в безпомощно състояние. Първо пред bTV семейството на пострадалата разказа, че имат съмнения, че тя не е пребита, а е блъсната на пътя. Инцидентът е станал в четвъртък сутринта, докато Иванка Илиева се е прибирала от болницата към дома си. bTV разполага и с кадри от инцидента, но на тях липсват 20 секунди.",, жена,преби
Откриха тялото на издирвана жена от с. Гецово,https://btvnovinite.bg/bulgaria/otkriha-tjaloto-na-izdirvana-zhena-ot-s-gecovo.html,btvnovinite.bg,TV news,2023-05-20 11:13:00,"Откриха тялото на издирвана жена от с. Гецово. То е намерено силно обгорено в местността Съвътлъка, съобщи говорителят на Областната дирекция на МВР Илияна Георгиева, цитирана от БТА. В близост  е установен автомобил, собственост на 64-годишен мъж и ползван от 64-годишната му съпруга.  Жената е в неизвестност от 17 май, като е обявена за издирване с телеграма на Главна дирекция ""Национална полиция"". По непотвърдена информация на bTV, жената е от Разград и е работила като учител в детска градина или ясла. Води се разследване за умишлено убийство.","Разград, с. Гецово", жена,уби
"Първо пред bTV: Говори семейството на обезобразената жена, намерена на пътя в София",https://btvnovinite.bg/bulgaria/parvo-po-btv-govori-semejstvoto-na-obezobrazenata-zhena-namerena-na-patja-v-sofija.html,btvnovinite.bg,TV news,2023-05-19 17:11:00,"76-годишна жена беше намерена вчера сутринта от случайни минувачи в безпомощно състояние в столичния квартал ""Люлин"". Първо пред bTV семейството на пострадалата разказа, че имат съмнения, че тя не е пребита, а е блъсната на пътя. Жената е намерена на 18 май около 9:40 часа сутринта. Случайни граждани подават сигнал в Спешна помощ и в полицията за жена с обезобразено лице на пътя. Близките ѝ предполагат, че възрастната жена е била блъсната от бус или камион, който я е влачил няколко метра, след което шофьорът е избягал. Инцидентът е станал вчера сутринта, докато Иванка Илиева се е прибирала от болницата към дома си. bTV разполага и с кадри от инцидента, но на тях липсват 20 секунди. Случаят се разследва от екипи на 9-то Районно управление, които проверяват всички възможни версии. Пострадалата жена е настанена в болница с две счупени ребра, множество рани по главата и травми по цялото тяло. Семейството ѝ призовава за помощ евентуални свидетели на случилото се или собственици на записи от камери в района. “Искам нашата майка да се възстанови по най-бързия начин, но искам ако някой е виновен за това престъпление, да бъде издирен и да си получи заслуженото. Надявам се, ако някой разполага с видеозапис, да бъде така добър да го предостави на полицията”, каза Таня Петкова, дъщеря на пострадалата. Тя добави, че съседи са казали, че са намерили телефона, обувките, чантата, а локвата с кръв е на поне 30 метра.  “Самите доктори ни казаха, че не е възможно от едно падане да се получи това нещо, понеже травмите са много”, каза Георги Илиев, син на пострадалата. В социалните мрежи очевидци са се свързали със семейството. “Сигнал от момиче, което казва, че нейният приятел, минавайки е забелязал, че камион бута възрастна жена и не спира, тръгва си”, добави Георги Илиев. В района има още няколко частни камери, които биха помогнали на разследващите полицаи. “Ако наистина той я е бутнал и я е влачил, разбрал е или може да не е, но ако е разбрал какво се случва и си тръгва – това не е човек”, добави той. Полицията разследва всички версии за инцидента.",, жена,"обезобраз, преби"
Пони отхапа пръста на бременна жена в зоопарка в Стара Загора,https://btvnovinite.bg/bulgaria/poni-othapa-prasta-na-bremenna-zhena-v-zooparka-v-stara-zagora.html,btvnovinite.bg,TV news,2023-05-18 20:44:00,"Бременна жена е с тежка травма на ръката след посещение на зоопарк. В момента лекарите се борят с опасна инфекция след ухапване на пони. Жената е в шок. Трагедията се разиграва пред очите на десетки очевидци. Семейство Челебийски от Пловдив изживяват истински кошмар при посещение на зоопарка в Стара Загора. Пред очите на две годишното ѝ дете бременната Ани Челебийска губи пръста си в захапката на агресивно пони. „Посегнах към него. Аз дори и ръката не съм си подавала. То, ако беше цялата ръка, предполагам, щеше да ми откъсне цялата ръка. Изведнъж ме захапа. Не съм очаквала такова нещо“, разказва пред bTV потърпевшата Ани Челебийска.  Съпругът ѝ наблюдавал безпомощно случващото се. „Захапа ѝ цялата ръка и я повлече навътре. Тя започна да пищи. Детето също“, добави Благовест Челебийски. Пострадалата отива до близката болница пеша и там разбира, че това не е първият подобен случай: „Два-три дена преди моя случай е имало детенце със счупена ръка. Имало е жена с отхапано месо тука, от същото пони.“ Според пострадалата никой не е сигнализирал зоопарка за проблемното пони. От община Стара Загора отговориха: „При преглед на записите от системата за видеонаблюдение е видно, че пострадалата, заедно с придружители, преминава покрай две указателни табели, съдържащи забрана за хранене и досег до животните. Ръководството на Община Стара Загора изразява съжаление към пострадалата и използва случая да апелира посетителите да бъдат отговорни към себе си и животните.“ Потърпевшата обаче твърди, че мястото не е било обезопасено адекватно.",Стара Загора, жена,уби
78-годишна жена е в болница в Перник след побой от дъщеря си,https://btvnovinite.bg/bulgaria/78-godishna-zhena-e-v-bolnica-v-pernik-sled-poboj-ot-dashterja.html,btvnovinite.bg,TV news,2023-05-16 10:25:00,"Жена на 59 години е задържана за домашно насилие. Около 9 часа вчера е подаден сигнал на телефон 112 за възникнал скандал между майка и дъщеря в апартамент в пернишкия квартал ""Изток"". Пристигналите на място полицаи установили, че по първоначални данни е нанесен побой на 78-годишна жена от 59-годишната ѝ дъщеря. Възрастната жена е настанена в Многопрофилната болница за активно лечение „Рахила Ангелова“ в Перник с различни травматични наранявания. Нейната дъщеря е задържана за до 24 ч. Започнато е досъдебно производство срещу нея. Това е поредният случай на насилие срещу възрастен човек в региона. На 10 май в полицията в областния град бе съобщено за побой и грабеж на 78-годишен жител на пернишкото село Люлин. Възрастният мъж незабавно бе закаран в болнично заведение с установена травма на главата и фрактура на горен крайник.",Перник," жена,  дъщер","домашно насилие, насил"
