Title,URL,Source,Type,DateTime,Article,Location,Keywords,
"Каруца с кон блъсна жена в Севлиево, с опасност за живота е",https://btvnovinite.bg/bulgaria/karuca-s-kon-blasna-zhena-v-sevlievo-s-opasnost-za-zhivota-e.html,btvnovinite.bg,TV news,21:27 14.04.2023,"Жена е с опасност за живота, след като е била блъсната от каруца, теглена от кон в Севлиево, съобщиха за БТА от ОДМВР-Габрово. Сигналът за инцидента в подаден в 12:55 часа днес. Каруцата е ударила жената, когато тя е пресичала на пешеходна пътека в града. Това е станало на улица „Васил Левски“ в града. На място се е отзовал екип на Районното управление на МВР в Севлиево и екип на Центъра за спешна помощ в града. Жената е на възраст 81 години и е с черепно-мозъчна травма, откарана е в Плевен за животоспасяващи интервенции. Водачът на каруцата е на 63 години, а пробата му за алкохол, взета на място, е отрицателна. По случая тече разследване и е образувано досъдебно производство.","Габрово, Левски, Плевен, Севлиево", жена,"Каруца с кон блъсна жена в Севлиево, с опасност за живота е"
"Преговори между ГЕРБ-СДС и ПП-ДБ: Антикорупция, домашно насилие и бюджет",https://btvnovinite.bg/bulgaria/pregovori-mezhdu-gerb-sds-i-pp-db-antikorupcija-domashno-nasilie-i-bjudzhet.html,btvnovinite.bg,TV news,20:10 14.04.2023,"Екипи, начело предимно с жените в политиката, е част от стратегията на двете големи партии за преговори помежду им. Работните групи вече са структурирани. Кой влиза в тях? Десислава Атанасова и Лена Бориславова ще отговарят за изработването на общите законодателни текстове. В сферата на съдебната реформа във фокуса попадат КПКОНПИ, механизмът за контрол на главния прокурор и домашното насилие.  В работните групи на ГЕРБ-СДС влизат Росен Желязков, Десислава Атанасова и Рая Назарян. А от страна на ПП-ДБ пък ще преговарят Лена Бориславова, Надежда Йорданова и Николай Денков.  В сферата на бюджета партиите също ще заложат на партийни авторитети. Тук екипите ще се ръководят от Теменужка Петкова и Асен Василев.  Намерението на партиите е в понеделник предложенията да са готови, а във вторник да има среща на преговорните екипи по същество. Още в началото на преговорния процес първите и вторите се разбраха за едно - комуникационна дисциплина. Затова днес и ГЕРБ-СД, и ПП-ДБ официално запазиха мълчание. Във Фейсбук обаче Бойко Борисов обобщи проведените преговори така: „Денят в едно изречение - силата на търпението е в способността да изчакаш. Но изпитанието е в това как се държиш, докато чакаш“. Също в социалната мрежа Елисавета Белобрадова от „Демократична България“ заявява, че това е „рискован план“. „Не, няма коалиция с ГЕРБ, но трябва и работа да се свърши, да се опитаме да възстановим парламентарната република“, написа още тя. Темата коментираха и от най-малките в Народното събрание – „Има такъв народ“, които са склонни на диалог. „В момента, в който започнат сериозни разговори за съставяне на правителство, ние - независимо дали това ще се случи с първия или с втория мандат, сме длъжни да влезем в тях и да изслушаме всеки както и да кажем нашето мнение“, каза Ивайло Вълчев. Според ИТН първата партия има право да посочи председателя на Народното събрание и затова те ще продължат да гласуват по този начин и в пленарната зала. Коментар с музикален привкус дойде и от лидера на „Възраждане“, които не отстъпват от своя кандидат за шеф на парламента. А от ДПС и БСП запазиха мълчание по преговорния процес.",,домашно насилие,"Преговори между ГЕРБ-СДС и ПП-ДБ: Антикорупция, домашно насилие и бюджет"
"Възрастна жена изгуби пенсията си преди Великден, дарители успяха да възстановят сумата",https://btvnovinite.bg/predavania/tazi-sutrin/vazrastna-zhena-izgubi-pensijata-si-predi-velikden-dariteli-uspjaha-da-vazstanovjat-sumata.html,btvnovinite.bg,TV news,09:17 14.04.2023,"Възрастна жена изгуби пенсията си и остана без пари за празниците. Тъжната история е от Враца, а за нея съобщи близка на потърпевшата. „На 11 април към 17 часа с приятелката ми дойдехме и седнахме на пейката. Трябваше да дама пари на един човек. Станах от пейката и извадих от джоба 60 лева. Останалите мои пари бяха в другата половина от калъфчето и явно са паднали – 320 лева. Сутринта дойдох и обикалях – нищо не намерих“, обясни Сълза Антонова.  „Две нощи не съм спала от мисълта, че парите ми са отишли и няма как да преживея. Тази нощ не съм спала от умиление и вълнение, че има толкова добри хора“, добави тя.  Причината за вълнението ѝ е, че след като нейната приятелка Литка занася съобщение в местната кабелна телевизия, за да даде гласност на случилото се, а врачани са откликнали.  „Тръгвайки си оттам, по стълбите ме срещна едно мило момиче, което държеше козунак и 10 лева и ми каза – „дайте ги на тази жена“. Аз се разплаках. Тя не си каза името“, обясни Литка. Широк отзвук има и в социалните мрежи, като цялата сума от пенсията е била възстановена.  „Прочетох. Представих си, че това може да се случи и на моята майка“, казва Габриела, която дари пари на Сълза.  „От снощи разбрах, че има много добри хора. Животът има тъмна и светла страна. Светлата са хората, призвани да правят добро“, допълни Сълза Антонова.","Антон, Враца", жена,"Възрастна жена изгуби пенсията си преди Великден, дарители успяха да възстановят сумата"
"Задържаха мъж, ударил с юмрук жена в столична болница",https://btvnovinite.bg/bulgaria/zadarzhaha-mazh-udaril-s-jumruk-zhena-v-stolichna-bolnica.html,btvnovinite.bg,TV news,14:14 13.04.2023,"Софийската районна прокуратура привлече към наказателна отговорност 27-годишен мъж, нанесъл телесна повреда на жена. На 11 април около 18 часа в столична болница той я е ударил с юмрук в областта на устата. Деянието е извършено по хулигански подбуди – при липса на личен мотив и без обвиняемият да е бил предизвикан от пострадалата. По случая е образувано досъдебно производство. Установено е, че мъжът вече е осъждан и предвид възможността да извърши друго престъпление е задържан за 72 часа. Предстои да бъде внесено искане в съда за разглеждане на дело за вземане на мярка за неотклонение „задържане под стража“.",, жена,"Задържаха мъж, ударил с юмрук жена в столична болница"
Разпределението по пол: Колко са жените и колко мъжете в новия парламент?,https://btvnovinite.bg/bulgaria/razpredelenieto-po-pol-kolko-sa-zhenite-i-kolko-mazhete-v-novija-parlament.html,btvnovinite.bg,TV news,19:36 12.04.2023,"Най-младият депутат в 49-ото Наордно събрание е 23-годишният Георги Кръстев от ГЕРБ-СДС. Той е и дебютант. А най-възрастният и в този парламент е Вежди Рашидов - отново от ГЕРБ-СДС.  Средната възраст на сегашния български депутат е 46 години. А човекът с най-дълъг парламентарен стаж е Рамадан Аталай от ДПС. Той е участвал в 12 народни събрания. Този път жените народни представители са 58, а мъжете са над три пъти повече - 182.Сред депутатите има хора с най-разнообразни професии - юристи, икономисти, лекари, сценаристи, музиканти. Шестте партии си разпределиха местата в пленарната зала така - в централната част са „Възраждане“ и „Продължаваме промяната- Демократична България“, от дясно наляво – ИТН и ГЕРБ-СДС, а отляво са ДПС и БСП. ГЕРБ СДС имат 69 депутати, „Продължаваме промяната- Демократична България“ - 64, „Възраждане“ -  37. ДПС имат 36 места, БСП - 23, а „Има такъв народ“ - 11.",, жени,Разпределението по пол: Колко са жените и колко мъжете в новия парламент?
„С какво предпочиташ да те убия“: С тези думи Калоян е заплашвал друга своя бивша приятелка,https://btvnovinite.bg/bulgaria/s-kakvo-predpochitash-da-te-ubija-s-tezi-dumi-kalojan-k-e-zaplashval-druga-svoja-bivsha-prijatelka.html,btvnovinite.bg,TV news,19:16 12.04.2023,"„С какво предпочиташ да те убия? Защо не ме улесниш и не се самоубиеш“. С тези думи обвиненият за убийството на 32-годишнита Кристина Калоян Каймакчийски е заплашвал друга своя бивша приятелка. През декември 2015 г. Калоян започнал отношения с момиче, чиято самоличност няма да разкрием. Двамата отново са били колеги в мобилния оператор, в който е работила и убитата Кристина. Калоян бил ревнив, двамата се карали често и след няколко месеца момичето сложило край на връзката им. Мъжът започнал със заплахите, става ясно от мотивите на съда за условната му присъда. Първо заплахите започнали със съобщения. Писал ѝ че „ще затрие себе си, но и нея и семейството ѝ“. На 26 август 2016 г. рано сутринта по неустановен начин Калоян влязъл в родния дом на момичето. На ръцете си имал ръкавици, на главата – качулка, а на краката калцуни. В дясната ръка държал електрошокова палка, а в лявата – нож. Подсъдимият казал на момичето „Защо не ме улесниш и не се самоубиеш“. Калоян ѝ дал последен шанс да помисли и си тръгнал. След като тя отказала да се съберат, на 12 септември той запалил автомобила на брат ѝ. В 3 ч. през нощта той дошъл Пазарджик и подпалил колата му. „Никой не се ражда насилник и убиец. Това са процеси, които се случват във времето. Този човек също не си е казал сутринта „Аз ще отида до Пазарджик да я заплаша““, казва криминалният психолог Велина Владимирова. Заплахата отправена към бившата приятелка и палежа на колата са извършени в кратък период от време. В този момент Каймакчийски е с чисто съдебно минало. За това, както е по закон, му е наложено едно общо наказание и за двете – условно. Днес обаче той вече е обвиняем за убийството на 32-годишната Кристина. Според криминалния психолог Велина Владимирова заплахата през 2016 г. е била достатъчна, за да покаже, че Калоян е способен да извърши нещо такова. „Той е осъден, но условно. Никой не му е вменил някакви сериозни рестрикции, нито е влязъл в някакъв регистър на насилници или нещо, което да му попречи за в бъдеще“, казва Владимирова.",Пазарджик,приятелк,„С какво предпочиташ да те убия“: С тези думи Калоян е заплашвал друга своя бивша приятелка
"Кабинетът ""Донев"" с мерки срещу домашното насилие",https://btvnovinite.bg/bulgaria/kabinetat-donev-s-merki-sreshtu-domashnoto-nasilie.html,btvnovinite.bg,TV news,18:38 12.04.2023,"Министерският съвет прие Национална програма за превенция и защита от домашно насилие за 2023 г., съобщават от „Дондуков 1“. В документа са включени предложения от министерства и неправителствени организации, работещи в сферата по превенция и защита от домашно насилие. Набелязани са дейностите, които следва да бъдат реализирани през настоящата година, отговорните органи, източниците на финансиране, сроковете за изпълнение, както и очакваните резултати. Предложени са законодателни, институционални и организационни мерки. В документа са залегнали и дейности за превенция, за обучение и квалификация, за защита, възстановяване и реинтеграция на пострадалите от домашно насилие, работа с извършителите, както и мерки за контрол и оценка. От правителствената пресслужба посочват, че решението не води до въздействие върху държавния бюджет. Съгласно чл. 6, ал. 6 от Закона за защита от домашното насилие, средствата за финансиране на изпълнението на задълженията по приеманата всяка година национална програма се определят ежегодно със Закона за държавния бюджет на Република България за съответната година по бюджетите на министерствата, определени в програмата.",,домашното насилие,"Кабинетът ""Донев"" с мерки срещу домашното насилие"
Бонус към лакомството: Жена откри камъчета във вафла от квартален магазин в София,https://btvnovinite.bg/predavania/tazi-sutrin/kak-zhena-si-kupi-vafla-s-kamacheta-ot-kvartalen-magazin-v-sofija.html,btvnovinite.bg,TV news,07:32 12.04.2023,"Куриозен случай от столицата – жена купува от квартален магазин локумена вафла, но при отхапването ѝ открива, че освен локум във вафлата има и камъни. Какво е състоянието на жената и каква е причината да бъде допусната подобна грешка от фирмата производител?  „Уви, след няколко хапки усетих, че нещо започва да хрущи. Погледнах и видях камъчета, които приличат на чакъл. Това доста ме притесни и веднага се върнах до магазина. Запазих вафлата и се свързах с Комисията за защита на потребителите, писах и на фирмата дистрибутор, чието име е изписано навсякъде по опаковката. На следващия ден те се свързаха с мен и потвърдиха, че ще се свържат с фирмата, направила вафлата. Предоставих им партидния номер и очаквам някаква реакция“, разказа пред bTV Михаела Спиридонова.  „Вафлата беше запечатана и в срок на годност. Има липса на контрол“, посочи още тя. „От магазина реагираха веднага, взеха и снимките, които бях направила. Казаха, че когато дойде и човекът, който им докарва тези вафли, ще му дадат информацията. Все още нямам отговор от Агенцията по безопасност на храните. Голяма късметлийка съм, че не успях да се нараня, защото не отхапах силно“, сподели още жената. Агенцията по безопасност на храните ще извърши проверка на фирмата производител. Партидата ще бъде спряна от продажба и ще се извърши анализ на причините, довели до замърсяването. От фирмата дистрибутор се извиниха и обещаха да проверят работат на производитела. ""Това е първият такъв инцидент и силно сме обезпокоени от него. За нас е повече от недопустимо да се случват подобни неща"", се казва в позиция на дистрибутора. Потърсихме позицията и на производителя, но не получихме отговор.",, жена,Бонус към лакомството: Жена откри камъчета във вафла от квартален магазин в София
Живот в ада: Как се измъкнах от домашното насилие (ВИДЕО),https://btvnovinite.bg/jenite-na-bulgaria/zhivot-v-ada-kak-se-izmaknah-ot-domashnoto-nasilie.html,btvnovinite.bg,TV news,06:30 12.04.2023,"Бях в ада повече от 10 години. Децата ми също. Разведох се, но болката от преживяното остана. За щастие срещнах човек, който ни спаси и ни помага да се съвземаме... Така започва историята на Маргарита, която дори не иска да си спомня за ужаса, който е преживяла и заради който едва не губи живота си. А и децата си. Подлагана системно на физически тормоз, заплашвана и унижавана, тя прекарва дълги години в страх, но успява да се измъкне. Това е най-големият й успех, за който споделя с малкото общество на Фондация SaveHer.  Пространството е създадено от няколко жени, които също знаят какво е да бъдеш в ада…на собствения ти дом. Там, където би трябвало да се чувстваме най-защитени и най-спокойни. Там, където трябва да усещаме обич, подкрепа и грижа. За съжаление, много жени не намират всичко това. Не е успяла да го намери и Христина, която също е преживяла насилие някога. Някога...защото е направила смелите първите крачки към живота, в който няма агресия и болка. Нейната малка победа се превръща и в кауза. Кауза, за която ви разказваме в „Жените на България"".  Показваме ви Христина Зарева като жената, която не живее в миналото, а намира смисъла в помощта, която оказва на всички, търсещи промяна. Тя знае колко е трудно да вземеш решението да напуснеш някого и да поставиш ново начало, но с правилната подкрепа и подадената ръка всяка от нас може да преоткрие себе си и да започне живот, в който да бъде ценена, обичана и зачитана като личност. „Усетих, че жените ми се доверяват. Аз ги разбирам, знам, че са попаднали в капана на връзката си и съм съпричастна към съдбите им“, казва Христина.  Преживяното е онова, което ги сплотява и постепенно срещите се превръщат в необходимост, в идея, която ги свързва и ги прави още по-близки. „Когато сме свързани, силата ни се умножава и страданието ни става надежда, а болката може да се трансформира в любов“, разказва Христина. И си мисля за любовта към нас самите...любов, която пренебрегваме, забравяме. Любов, за която по-трудно се борим, а за нея си заслужава да влезем във всяка битка.  Трудно е човек да говори сам за себе си. Разбирам, че е така и за Христина, която обаче оставя позитивна следа у хората, до които се е докоснала. Да помага на други жени за нея е като вдъхване на надежда за живот.  „Усещането не може да бъде описано. Да видиш как някой е щастлив и свободен, въпреки психическото и физическо насилие, на което е бил подложен, е вярата, която ме движи“, казва тя. Да излезеш от ада на домашното насилие Мотивацията при всеки е различна, споделя Христина.  „Най-големият страх е за децата ни. Те са нашият двигател. Няма родител, който би понесъл детето му да го вижда в светлината на насилието. Трудно е да бъдеш смел в общество, в което няма воля за решаване на проблема“, допълва тя. Но остава позитивна. Усмивката е на лицето й. Гледам я и не бих могла да предположа каква е историята на тази жена, ако не я познавам. Снимка: 
									Христина Зарева, личен архив Тя е и майка на две дъщеря, които учи всеки ден, че страхът не помага, че трябва да се борят до самия край за онова, което гори в тях. И се радвам, че сама е последвала съвета си и тази устременост й е помогнала да реализира голямата си мечта – да твори красота като интериорен дизайнер. Самата тя излъчва огромна красота, а също много сила и доброта.",,домашното насилие,Живот в ада: Как се измъкнах от домашното насилие (ВИДЕО)
Домашното насилие: 11 жени са загубили живота си само за три месеца,https://btvnovinite.bg/bulgaria/domashnoto-nasilie-11-zheni-sa-zagubili-zhivota-si-samo-za-tri-meseca.html,btvnovinite.bg,TV news,19:45 11.04.2023,"11 жени са загубили живота си след домашно насилие от началото на годината – само за три месеца. А 2700 са потърсили помощ от „Асоциация Анимус“. „Няколко пъти директни заплахи, че ще ми размаже главата, че ще ме нареже на парчета“. Заплахите тази жена получава от мъжа си, дори след ограничителната заповед и извеждането от дома им. Срещу насилника има 3 досъдебни производства – за нарушаване на ограничителната заповед, за преследване на нея и близките ѝ, и за заплаха за убийство. Юристи съветват жертвите да сигнализират на тел. 112 за всяко нарушение на заповедта за незабавна защита. И алармират, че са нужни спешни промени в закона. „Т. нар. насилие в интимна връзка, то третира само тези, които живеят на семейни начала или са в съпружески отношения или живеят в общо домакинство. Ако са интимни партньори не споделят общо домакинство, на практика законът не може да ги защити“, обяснява Гергана Куцева от Българския фонд за жените. Такъв е и случаят и на Кристина, убита миналата седмица. Преди месец Бюрото за правна помощ, МВР и Министерството на правосъдието подписаха меморандум в защита на жертвите от домашно насилие. Според него полицията трябва да информира и да съдейства на всяка пострадалата жена как да ползва безплатна правна помощ. Във всеки установен случай на лице, пострадало от домашно насилие, органите на МВР да го информират за възможността да ползва безплатна правна помощ и да му съдействат за свързване с адвокатския съвет в съответното населено място. 11 адвокатски съвета осигуряват защитник, който отива при жертвата – в районното, болницата или кризисния център. По материала работиха Христиания Червенкова и Лора Стаматис.",," жени, домашното насилие",Домашното насилие: 11 жени са загубили живота си само за три месеца
Хитовата снимка с жената пред трамвая на Цветница: Само пред bTV говори ватманът,https://btvnovinite.bg/bulgaria/hitovata-snimka-s-zhenata-pred-tramvaja-na-cvetnica-samo-pred-btv-govori-vatmanat.html,btvnovinite.bg,TV news,19:30 11.04.2023,"Снимката на забързана жена с върбови клонки пред потеглящ трамвай, която стана хит в социалните мрежи, провокира дебат по въпроса чие е предимството - на градската железница или на пешеходеца. Само пред bTV говориха ватманът Румен Петров и авторът на фотографията Иван Шишиев. След кратко пътуване, в края на работната му смяна, bTV се срещна с ватмана в столичния трамвай №18, чиято реакция обиколи интернет пространството. Спомня си ситуацията от Цветница и посочва, че в случая жената от кадъра е била с предимство. „Посочи, че свети зелено на нея. Жестикулираше и аз помислих, че се притесни да не я сгазя. А аз спирам и затова реакцията ми беше така учудваща. Аз питам: „Защо ми се карате госпожо. Ето, аз съм спрял“. В следващия миг вдигам два палеца и ѝ казвам: „Да, вие сте с предимство, аз съм спрял“, разказа ватманът от снимката Румен Петров. А пресичането с върбова клонка предпазва ли от трамваен удар?   „Категорично - не“, казва Румен Петров.  Снимката вече се превърна в повод за колажи на всякаква тематика. Авторът ѝ признава, че също се забавлява с тях. „Беше ми изключително интересно да видя как абсолютно всички социални мрежи гръмнаха. Тази снимка показва българския манталитет и как ние пресичаме въпреки всичко. Общочовешкият манталитет е такъв“, каза авторът на снимката и на „Етюд-и-те на София“ Иван Шишиев. А водачът на трамвая напомня: „По принцип сме с предимство и на пешеходни пътеки, но малко хора го знаят. Не се съобразяват, караме винаги с повишено внимание“, казва ватманът Румен Петров.   Преди да пресечете, бъдете внимателни и не само за трамваи.",, жена,#N/A
Само по bTV: Обвиненият за убийството на Кристина заплашвал и своя бивша приятелка,https://btvnovinite.bg/bulgaria/samo-po-btv-obvinenijat-za-ubijstvoto-na-kristina-zaplashval-i-svoja-bivsha-prijatelka.html,btvnovinite.bg,TV news,18:38 11.04.2023,"Обвиненият за убийството на Кристина Благоева Калоян Каймакчийски е осъждан за заплахи за убийство на своя бивша приятелка. Преди това той е подпалил автомобила на брат ѝ. И за двете деяния Каймакчийски е осъден, но и в двата случая получава условна присъда и не влиза в затвора. В момента Калоян Каймакчийски дори се води реабилитиран и съдебното му минало е чисто. Първата присъда на мъжа е за това, че през септември 2016 г. е запалил автомобил. Това се е случило в 3 ч. през нощта. Колата е собственост на брата на последната му към този момент приятелка. За извършеното Калоян получава наказание лишаване от свобода за 10 месеца условно с изпитателен срок от три години и шест месеца. Следващото му провинение идва около година по-късно. Самият Калоян се признава за виновен пред съда за това, че през август 2017 г. се е заканил ""вербално чрез думи и действия с убийство"" към бившата си приятелка, като със заканата той е могъл да възбуди основателен страх за осъществяването му. Каймакчийски е получил наказание от година и половина лишаване от свобода условно с изпитателен срок от три години. В крайна сметка Каймакчийски е реабилитиран през септември 2021 г., научи bTV. Екипът на bTV успя да се срещне с мъжа, койт ое потвърпевш от действията на Калоян още през 2016 г. Той отказа да застане пред камера с лични мотиви, но сподели пред екипа ни, че Калоян явно е човек, който ""не може да преживява раздели"" и допълни, че според него няма правораздавателна система. По думите на мъжа, той не е бил в България, когато автомобилът му у бил запален, а с Калоян са се срещали само веднъж.",,приятелк,#N/A
Простреляната от съпруга си жена е в стабилно състояние,https://btvnovinite.bg/bulgaria/prostreljanata-ot-sapruga-si-zhena-e-v-stabilno-sastojanie.html,btvnovinite.bg,TV news,07:02 11.04.2023,"Жената, която вчера беше простреляна от мъжа си в софийското село Кокаляне, е в стабилно състояние. Основната версия, по която работи полицията за тежкия инцидент е насилие след семеен скандал. По информация от МВР 60-годишен мъж е прострелял 56-годишната си съпругата си в крака, след което се самоубил. По неофициални данни пострадалата сама е подала сигнал в полицията. Жената е настанена в болница 'Света Анна"".",," жена, съпруга",Простреляната от съпруга си жена е в стабилно състояние
Слави Ангелов: За всеки втори няма домашно насилие - има домашно правосъдие,https://btvnovinite.bg/bulgaria/slavi-angelov-za-vseki-vtori-njama-domashno-nasilie-ima-domashno-pravosadie.html,btvnovinite.bg,TV news,20:53 10.04.2023,"„Случаите на домашно насилие зачестиха по време на пандемията, когато семействата оставаха по-дълго вкъщи. Проблемите са ясни, но никой не иска да ги реши. Единият проблем е свързан с острата липса на възмездие в България. Това генерира престъпност, защото в нашето общество няма респект към правилата. За да го преведем на прост език – ако Калоян, който уби Кристина, беше получил „шамар“ и предупреждение от държава за предишните заплахи, може би това убийство нямаше да се случи“. Това коментира в bTV Новините разследващият журналист Слави Ангелов. „Първата му условна присъда мога да я приема, защото е бил с чисто съдебно минало. Втората му присъда също е условна, което за мен е необяснима“, добави той. Ангелов обясни, че изследвания показват, че половината от българите смятат, че домашното насилие трябва да остане в семейството. „Това означава, че за всеки втори българин няма домашно насилие – има домашно правосъдие, в което той е прокурор и съдия“, подчерта журналистът. „Ние виждаме политици, които не искат да решат този проблем, тъй като няколко пъти Закона за домашното насилие не може да мине през пленарната зала“, каза още Слави Ангелов.",,домашно насилие,Слави Ангелов: За всеки втори няма домашно насилие - има домашно правосъдие
"Семерджиев: Момиче кара, возих се и нямам спомен за катастрофата (ОБЗОР)",https://btvnovinite.bg/bulgaria/semerdzhiev-momiche-kara-vozih-se-i-njamam-spomen-za-katastrofata-obzor.html,btvnovinite.bg,TV news,19:06 10.04.2023,"За първи път подсъдимият за тежката катастрофа на столичния булевард ""Черни връх"" от миналото лято Георги Семерджиев проговори в съдебната зала. Според версията му той не е бил зад волана. Пред съда Семерджиев разказа нова версия, според която момиче е шофирало автомобила, а друго е било на задната седалка. По думите му той бил само пасажер. Семерджиев заяви, че няма спомен за самата катастрофа, при която загинаха две млади жени. Не помни и как точно се е прибрал в дома си след фаталния инцидент. Отрече да употребява наркотици, както и да е шофирал с фалшива книжка. За вечерта на фаталната катастрофа Семерджиев нямал никакви спомени. Твърди, и че не е шофирал. Вие ли управлявахте автомобила? Не. Кой? Друг човек, не съм аз. Искаше автомобила като Rent a car. Под наем. Минути по-късно подсъдимият разказа пред съда, че в колата бил с две момичета. Те наели автомобила, а той седял отпред като пътник. Къде точно се возихте? На пасажерското място отпред. Бяха две момичета и аз. Кой кара колата? Момиче. Ако видите тези момичета ще ги разпознаете ли? Да. Как се казват? Заради медиите не искам да кажа. Как си направихте срещата? Писахме си в Инстаграм. Защитата му поиска двете жени да бъдат разпитани, но след като имената им не бяха предоставени, съдията отказа да ги призове. “Разбрах днес от обясненията на подсъдимия кои са тези момичета може да ви каже подсъдимия, аз не знам кои са те“, каза адвокатът на Семерджиев Мирослав Христов. Съдът установи противоречия в обясненията на Семерджиев, като цитира негови показания пред следствието. Първата версия е, че е бил отвлечен, втората сега, че две момичета в Инстраграм са искали автомобила Rent a car? Мирослав Христов: Точно така. Според вас това разминаване за какво говори? Той трябва да ви каже. А за вас това разминаване притеснително ли е ? Да. И днес Семерджиев запази мълчание. При фаталния удар едното момиче загива веднага, а другото  - първо изпада в кома, а минута-две по-късно издъхва, обясниха пред съда вещи лица. „При първата пострадала ударът е със скорост над 155 км/ч, вторият удар  на тротоара е също много силен – със скорост над 60 км/ч. При този механизъм практически смъртният изход е бил безусловен“, обясни Станимир Карапетков. Според обвинението не е имало две момичета в автомобила, а това е защитна версия на обвиняемия. Ако е имало момиче на задната седалка, то също е щяло да загине вследствие на силния удар със скорост 166 км/ч., каза още прокурорът по делото.",,момиче,#N/A
"Мъжът, прострелял 56-годишната жена, е неин съпруг",https://btvnovinite.bg/bulgaria/mazhat-prostreljal-56-godishnata-zhena-e-nein-saprug.html,btvnovinite.bg,TV news,14:27 10.04.2023,"56-годишна жена, простреляна в коляното от нейния съпруг, е била приета в столичната болница УМБАЛ ""Св. Анна"". Стрелбата е станала в 9:35 часа тази сутрин в столичния квартал ""Кокаляне"". След като 60-годишният стреля по жена си, той се самоубива. Жената е стабилизирана, без пряка опасност за живота, съобщават от лечебното заведение. Тя е хоспитализирана е в Клиника по ортопедия. По първоначална информация жената сама е подала сигнал в полицията. Оръжието все още не е установено, но по непотвърдена информация става въпрос за пушка. Основната версия, по която работи полицията е семеен скандал.",, жена,"Мъжът, прострелял 56-годишната жена, е неин съпруг"
Жена е със счупена челюст след междусъседски скандал,https://btvnovinite.bg/bulgaria/zhena-e-sas-schupena-cheljust-sled-mezhdusasedski-skandal.html,btvnovinite.bg,TV news,13:40 10.04.2023,"Жена е със средна телесна повреда след междусъседски скандал в Лом. На 8 април в 15:00 ч. в полицията постъпил сигнал от 41-годишна места жителка, която съобщила, че ѝ бил нанесен побой от нейни съседи – мъж на 44 г. и две жени на 42 г. и 24 г. Вследствие на побоя жената е с фрактура на челюстта. Жената е прегледана в болницата в Лом и е освободена, без опасност за живота. Местопроизшествието е посетено от служители на полицията в Лом, които установили участниците в побоя. Снети са сведения от всички засегнати страни, като извършителите не са задържани поради здравословни причини. По случая е образувано досъдебно производство.",Лом,,Жена е със счупена челюст след междусъседски скандал
"Мъж простреля жена в София, после се самоуби (СНИМКИ)",https://btvnovinite.bg/bulgaria/mazh-prostrelja-zhena-v-sofija-posle-se-samoubi.html,btvnovinite.bg,TV news,12:31 10.04.2023,"60-годишен мъж простреля в крака 55-годишна жена в столичния квартал ""Кокаляне"", научи bTV.  Стрелбата е станала в 9:35 часа тази сутрин. Жената е била ранена в крака. Откарана е в болница ""Св. Анна"" и е без опасност за живота. След като стреля по нея мъжът се самоубива, съобщават от МВР.  Тече разследване по случая.  Оръжието все още не е установено, но по непотвърдена информация най-вероятно е използвана пушка.",, жена,"Мъж простреля жена в София, после се самоуби (СНИМКИ)"
Репортерът на bTV Новините Мария Савкова стана майка за трети път,https://btvnovinite.bg/bulgaria/reporterat-na-btv-novinite-marija-vankova-stana-majka-za-treti-pat.html,btvnovinite.bg,TV news,10:57 10.04.2023,"Семейството на bTV Новините се увеличи! На Велики понеделник репортерът на bTV Мария Савкова стана майка за трети път. Мария и съпругът ѝ имат и близнаци – Михаил и Мариам, които се родиха февруари 2021 г. Малкият Георги е поел първа глътка въздух в ръцете на д-р Румен Велев в болница „Шейново“. Семейството благодари за грижите на всички от медицинския персонал, помогнал при раждането. А ние пожелаваме безкрайно семейно щастие на Мария и нейното още по-голямо семейство! Честито!",,майка,#N/A
"Полицията издирва близките на жена, намерена на бензиностанция в Бургас",https://btvnovinite.bg/bulgaria/policijata-izdirva-blizkite-na-zhena-namerena-na-benzinostancija-v-burgas.html,btvnovinite.bg,TV news,09:17 10.04.2023,"Полицията в Бургас търси съдействие за установяване на самоличността на жена. Възрастна жена е намерена около 22 часа снощи на бензиностанция в бургаския комплекс ""Меден Рудник"". Тя твърди, че се казва Ганка. В нея е открит ж.п. билет по направлението Айтос-Карнобат.  Издирва се информация за самоличността на жената или нейни близки. Който разполага с такава да позвъни на тел. 112 или в най-близкото полицейско поделение. Жената е в Четвърто РУ-Бургас.","Айтос, Бургас, Карнобат", жена,"Полицията издирва близките на жена, намерена на бензиностанция в Бургас"
Доказано: Убитата и скрита в багажник на кола жена е застреляна със служебен „Макаров“,https://btvnovinite.bg/bulgaria/dokazano-e-che-ubitata-i-skrita-v-bagazhnik-zhena.html,btvnovinite.bg,TV news,16:43 09.04.2023,"Доказано е, че убитата и скрита в багажник на кола Кристина е застреляна със служебен „Макаров“, зачислен на новата приятелка на Калоян. Това стана ясно днес от представените в съда гоказателства. Установено е, че гилзата е намерена в автомобила на пострадалата. Тя е част от патрон, изстрелян от „Макаров“. Пистолетът е бил открит при претърсването в поделението, в което е била военнослужещ свидетелката Йорданка Сотирова. Оръжието е било иззето. По спусъка на пистолета е открита ДНК на жертвата Кристина Благоева, както и на обвиняемия Калоян Каймакчийски. От показанията на Йорданка Сотирова пък става ядно, че обвиняемият ѝ разпоредил да изпере дрехите му, които да изхвърли на различни места. Целта - да укрие следите от извършеното престъпление. Установено е също така, че обвиняемият е бил осъждан за умишлен палеж и за закана за убийство, макар след това да е бил реабилитиран. От представената от защитата епикриза става ясно, че той е в добро здравословно състояние и няма заболявания, които да са несъвместими със съдебния процес срещу него. Калоян Каймакчийски поиска от съда да не бъде задържан под стража, за да може да се грижи за родителите си. Той е категоричен, че няма да укрива и да бяга. Настоява да изчисти името си. Моли също така за по-лека мярка. Съдът обаче реши да го остави за постоянно в ареста, защото има реална опасност мъжът да избяга, да укрие доказателства и и уговаря свидетели за алиби, ако не бъде задържан под стража. Обвиняемият Калоян Каймакчийски има право да обжалва решението на съда в тридневен срок, т.е. до 13 април от 10 ч.",, жена,Доказано: Убитата и скрита в багажник на кола жена е застреляна със служебен „Макаров“
След убийството на младата жена в София: Съседите на обвинения мъж пред bTV,https://btvnovinite.bg/bulgaria/sled-ubijstvoto-na-mladata-zhena-v-sofija-sasedite-na-obvinenija-mazh-pred-btv.html,btvnovinite.bg,TV news,21:11 08.04.2023,"Съдът решава утре мярката на обвиняемия за убийството на 32-годишната Кристина в София. Както bTV още вчера съобщи, Калоян е бил арестуван в колата му, докато пътува с жена, представила се пред полицаите като военна. 34-годишният Калоян, обвинен за убийството, живее в блок в столичния квартал Люлин. Показваме снимката му на съседи. Те разговаряха с нас, но настояха да не ги показваме с лицата им.  Съседи твърдят, че са го виждали с различни жени и се е карал често с приятелките си. Други разказват, че напоследък Калоян съжителствал с жена, която ходела облечена с военни дрехи. Не я откриваме в апартамента. По информация на bTV една от версиите е, че убийството е извършено с пистолета на жената.  По думите на жители в село Черньово кметицата и майка на обвиняемия за убийството живее именно в тази къща, но опитите ни да се свържем с нея се оказа безуспешни.  Съседи в селото определят семейството на Калоян като добро.  „Аз не съм го виждал от 5 години, защото като тийнейджър идваше тук. Идвал е при мен. Има един манастир - на палатка с групата, седят по два, три дена, чистят, оправят работите и си тръгват. Чух, че има жилище в София. Не ми се вярва, той не е бил пиян, сприхав, нито бунтар. Бащата е пенсионер като мен“, казва Ангел Галев от с. Черньово.  Срещу 34-годишния мъж, който вече е осъждан за закани за убийство към друга бивша негова приятелка и палеж на автомобил, прокуратурата повдигна обвинение в предумишлено убийство. ",с. Черньово, жена,След убийството на младата жена в София: Съседите на обвинения мъж пред bTV
Майката на обвиняемия за убийството на Кристина: Нищо няма да ви кажа,https://btvnovinite.bg/bulgaria/majkata-na-obvinjaemija-za-ubijstvoto-na-kristina-nishto-njama-da-vi-kazha.html,btvnovinite.bg,TV news,17:31 07.04.2023,"„Не ме питайте. Нищо няма да ви кажа“, каза майката на обвиняемия за убийството на 32-годишната Кристина - Калоян К. Единствено bTV успя да се свърже с нея по телефона. Тя не пожела да отговори дали е познавала Кристина. След като беше попитана дали е знаела за намеренията на сина си, тя затвори телефона. Маргарита Каймакчийска е кмет на село Черньово. По данни на хора, работещи в кметството, сутрунта отишла на работа, но малко след това „изхвърчала“. По думите на хората синът ѝ Калоян много рядко се прибирал в селото. По-рано през деня тялото на 32-годишната Кристина бе намерено в багажник на кола в София. За убийството е задържан 34-годишният Калоян К., с когото тя е била в близки отношения.",,майка,Майката на обвиняемия за убийството на Кристина: Нищо няма да ви кажа
"Прокуратурата повдигна обвинение на задържания за убийството на жената, намерена в багажник",https://btvnovinite.bg/bulgaria/prokuraturata-povdigna-obvinenie-na-zadarzhanija-za-ubijstvoto-na-zhenata-namerena-v-bagazhnik.html,btvnovinite.bg,TV news,16:46 07.04.2023,"Софийска градска прокуратура привлече към наказателна отговорност 34-годишния Калоян К. за предумишлено убийство и го задържа за срок до 72 часа. По-рано тяло на 32-годишна жена бе намерено в багажник на автомобил в София. Обвинението е за това, че на 3 април в София на ул. „Кукуш“ № 1 Калоян К. умишлено е умъртвил 32-годишната Кристина Б., като произвел два изстрела с огнестрелно оръжие. Деянието е извършено предумишлено, посочва прокуратурата. След преценка на материалите наблюдаващият прокурор е стигнал до извода, че съществуват разумни основания да се смята, че Калоян К. е извършил престъплението, за което е обвинен, както и че е налице висока обществена опасност на деянието и дееца, което налага неговото задържане. На 9 април предстои да бъде внесено искане за вземане на мярка за неотклонение „задържане под стража“ спрямо 34-годишния мъж. По-рано стана ясно, че убитата Кристина и задържаният Калоян са имали връзка, която приключва преди шест години. До последно двамата са били колеги в мобилен оператор. Преди да изчезне жената оставя бележка на работното си място, в която пише, че ако се случи нещо с нея, трябва да се търси определен човек. А предни дни Калоян предупреждава свой приятел, че ще остави кола на паркинга пред сервиза му.",, жена,"Прокуратурата повдигна обвинение на задържания за убийството на жената, намерена в багажник"
"Приятел на задържания за убийството на жена пред bTV: Разделени са от 5-6 години, не личеше да го е извършил ",https://btvnovinite.bg/bulgaria/prijatel-na-zadarzhanija-za-ubijstvoto-na-zhena-pred-btv-razdeleni-sa-ot-5-6-godini-ne-licheshe-da-go-e-izvarshil.html,btvnovinite.bg,TV news,13:01 07.04.2023,"Екип на bTV успя да разговаря с приятел на задържания мъж за убийството на жена в София, която бе намерена в багажник на автомобил. Георги Трендафилов разказа, че се е свързал с него преди няколко дни, когато го е уведомил, че ще остави автомобила на паркинг. Не е имало обаче подозрения за извършеното тежко престъпление. „Познавам Калоян от около 18 години. По нищо не личеше, че може да извърши такова нещо. Казах го и на полицаите“, разказа пред камерата на bTV Трендафилов. Той обясни, че връзката между него и Кристина е приключила преди 5-6 години. Двамата за работили в един мобилен оператор. Предполага, че са поддържали колегиални отношения. Първоначално, докато още е бил афектиран от раздялата, Калоян споменавал Кристина, но отдавна е спрял да мисли за нея. След това е имал и други връзки.  „Тя има дете от друг мъж“, допълни Трендафилов. Той не може да си обясни защо убитата е оставила бележка, че е била тормозена от Калоян. „Вероятно много умело е криел всичко това“, допълни неговият приятел. Георги го определи като леко избухлив, но добър приятел, който винаги бил готов да помогне.  Тялото на 32-годишната жена бе намерено в багажник на автомобил. В неизвестност е от 4 април и оттогава полицията работи по случая. Колата не е била нито на жертвата, нито на задържаното по случая лице. Багажникът е бил запечатан с пяна. За последно Кристина е видяна във вторник, когато приключва работа. На работното си място остава бележка с име и предупреждение, след това следите ѝ се губят. Полицията намира нейното тяло в багажник на кола на паркинг до авторсервиз в София. Срещаме се с майката на жертвата. Семейството ѝ не знае какво се е случило. ""Нищо не знам. Детето ми си отиде. Нищо не знам, питайте полицията"", каза майката. Надежда Иванова познава младата жена от дете. Описва я тиха. Има и малко дете. ""Аз съм бивша детска учителка. Тя беше в моята група. Прилично дете. Те са малко затворени съседите, но сме в добри отношения. Никакви проблеми"", разказва Надежда. От полицията уточниха, че жената не е пускала сигнали до тях. Добавят и че на 3 април са получили сигнал от близките на жената, че е изчезнала. „По случая има данни, че жертвата е търсила помощ от неправителствени организации. За съжаление, тя не е стигнала до полицията“, каза вътрешният министър Иван Демерджиев. „Те са били в близки отношения и това е основната версия. Възникнало е противоречия, което е довело до убийството“, обясни главният секретар на МВР Петър Тодоров. Полицията намира и личния автомобил на жената, където са намерени документите ѝ, портфейл, както и други лични вещи. Мъжът, който е задържан, е основен заподозрян за убийството.",, жена,"Приятел на задържания за убийството на жена пред bTV: Разделени са от 5-6 години, не личеше да го е извършил "
"МВР за убитата жена в София: Отношенията ѝ със задържания са били изострени, търсила е помощ от НПО",https://btvnovinite.bg/bulgaria/mvr-za-ubitata-zhena-v-sofija-otnoshenijata-sas-zadarzhanija-sa-bili-izostreni-tarsila-e-pomosht-ot-npo.html,btvnovinite.bg,TV news,11:29 07.04.2023,"„Жертвата не е подавала сигнали до МВР. На 3 април е постъпил сигнал от нейни близки, че нямат контакт с нея и не се е явила на среща, на която е трябвало да вземе детето си“. Това коментира главният секретар на МВР Петър Тодоров по повод намереното тяло на убита жена в багажник на кола в София. По думите му личен конфликт е причина за убийството. „В рамките на няколко часа е задържано лицето, за което е събрана информация. По-късно е открито тялото на жената. Вече има образувано досъдебно производство. Двамата са имали връзка. В резултат на изострени отношения той е пристъпил към това брутално действие“, добави той. По информация на bTV жената е имала притеснения за живота си и на работното си място е оставила бележка, в която пише, че ако се случи нещо с нея, трябва да се търси определен човек. Министърът на вътрешните работи Иван Демерджиев коментира, че проблемът с домашното насилие ескалира. „Нужна е по-добра комуникация между институциите и неправителствения сектор. Имало данни, че жертвата е потърсила помощ от НПО, но сигналът не е стигнал до МВР“, посочи Демерджиев. Убитата жена бе намерена в багажник на кола в София. По непотвърдена информация на bTV тялото е открита в трета кола - нито в нейната, нито в тази на заподозрения. Багажникът е бил затворен с полиуретанова пяна.",, жена,"МВР за убитата жена в София: Отношенията ѝ със задържания са били изострени, търсила е помощ от НПО"
Две жени са шофирали след алкохол във Великотърновско,https://btvnovinite.bg/bulgaria/dve-zheni-sa-shofirali-sled-alkohol-vav-velikotarnovsko-ednata-e-s-2-58-promila.html,btvnovinite.bg,TV news,11:13 07.04.2023,"Две жени са задържани за шофиране след консумацията на алкохол във Великотърновско, съобщиха от Областната дирекция на МВР. Вчера следобед в областния град е извършена проверка на лек автомобил, управляван от 32-годишна местна жителка. При проверка на водача за употреба на алкохол апаратът е отчел 2,58 промила. Тя е дала кръвна проба за химичен анализ. Задържана е за срок до 24 часа. Същия следобед в с. Нова Върбовка е извършена проверка на лек автомобил, управляван от британска гражданка, живуща в същото село. При проверка за употреба на алкохол апаратът е отчел 1,65 промила. Тя е отказала кръвна проба. Задържана е за срок до 24 часа, като срещу нея е започнато бързо производство.",с. Нова Върбовка, жени,#N/A
"Първо пред bTV говори майката на намерената жена в багажник: Не знам, детето ми си отиде",https://btvnovinite.bg/bulgaria/parvo-pred-btv-govori-majkata-na-namerenata-zhena-v-bagazhnik-ne-znam-deteto-mi-si-otide.html,btvnovinite.bg,TV news,10:20 07.04.2023,"По наша информация жената се казва Кристина, а задържаният мъж - Калоян. Те са имали лични отношения. Задържаният за убийството мъж е бил спокоен през цялото време, научи bTV. Пред разследващите е казал, че не знае нищо по случая.  Намерена е и колата на убитата, с която тя се е возила последно. Там са открити портмонето ѝ, както и нейни документи. ",," жена, майка",#N/A
Нападение с шило в центъра на София: Коя е агресивната жена?,https://btvnovinite.bg/predavania/tazi-sutrin/napadenie-s-shilo-v-centara-na-sofija-koja-e-agresivnata-zhena.html,btvnovinite.bg,TV news,08:56 07.04.2023,"Млада жена сигнализира в социалните мрежи, че непозната я е нападнала с шило. Инцидентът станал на улица близо до болница „Пирогов“. За щастие пострадали няма. Оказва се, че това не е изолиран случай – същата непозната е нападала и други хора. „Преди около два месеца моето дете също беше жертва на агресия от нападателката. Видах публикацията в групата „Забелязано в София“ в социалната мрежа и разпознах същата жена. Тогава се сетих за неприятната случка. Пресичахме ул. „Гео Милев“ и въпросната нападателка беше застанала на ъгъла с ул. „Венера“. Бях с двете си деца – на 2 г. и на 7 г. По-голямото привлече вниманието на жената и тя започна да я обижда. Веднага ми стана ясно, че жената не е добре ментално“, разказа пред bTV Красимира Пенчева. „Долу-горе същото се случи и с мен. Видях я преди около четири седмици. Агресивната жена влезе в магазина, изплю се на земята и започна да ме обижда, да ме напада с неприлични епитети. В този момент в магазина влезе един господин, на когото съм благодарна, защото той я изгони“, разказа и Илиана Илиева.",, жена,#N/A
"Първо по bTV: Убитата жена в София се е страхувала за живота си, оставила е бележка с посочено име",https://btvnovinite.bg/bulgaria/parvo-po-btv-ubitata-zhena-v-sofija-se-e-strahuvala-za-zhivota-si-ostavila-e-belezhka-s-posocheno-ime.html,btvnovinite.bg,TV news,08:55 07.04.2023,"Убитата жена, намерена в багажник на кола в София, е работила в мобилен оператор. По информация на bTV тя е имала притеснения за живота си и на работното си място е оставила бележка, в която пише, че ако се случи нещо с нея, трябва да се търси определен човек. bTV научи, че е била застреляна. Последно е засечена в деня, когато си е тръгвала от работа. На камери се вижда, че се качва в колата си, след което изчезва. Вижда се още как шофира с висока скорост до конкретна улица, по която завива. Това се случва на 4 април, а сигналът за изчезването е подаден към Трето РПУ-София, научи още bTV. Мъжът е задържан на метростанция ""Ломско шосе"". Там полицията го спира за проверка. В този момент той е с личния си автомобил, а в колата е имал спътница, която се е представила за военна. Задържаният мъж е бил спокоен през цялото време, научи bTV. Пред разследващите е казал, че не знае нищо по случая. По непотвърдена информация военната също е казала, че не знае нищо и че въпросният мъж просто я возил. Заподозреният е задържан. По непотвърдена информация именно неговото име е било във въпросната бележка. По наша информация жертвата се казва Кристина, а задържаният мъж - Калоян. Те са имали лични отношения. Намерена е и колата на убитата, с която тя се е возила последно. Там са открити портмонето ѝ, както и нейни документи. По непотвърдена информация на bTV тялото на жената е открита в трета кола - нито в нейната, нито в тази на заподозрения. Било е в багажника, като той е бил с полиуретанова пяна. Автомобилът с тялото е откаран в автосервиз и именно там откриват убитата.",Лом, жена,"Първо по bTV: Убитата жена в София се е страхувала за живота си, оставила е бележка с посочено име"
Намериха тяло на жена в багажник на кола в София,https://btvnovinite.bg/bulgaria/nameriha-tjalo-na-zhena-v-bagazhnik-na-kola-v-sofija.html,btvnovinite.bg,TV news,08:27 07.04.2023,"Тяло на 32-годишна жена е намерено в багажник на автомобил в София, съобщиха от МВР. По случая има задържан, той е на 34 години.  Жената е служител в мобилен оператор, като е имала опасения за живота си. В последния си работен ден е оставила бележка в бюрото си. В нея тя е посочила името на мъж в случай, че с нея се случи нещо лошо. Убитата е обявена за издирване на 4 април. До момента се знае, че е имала интимни отношения с мъжа, който е задържан. Мъжът от бележката е задържан снощи на метростанция ""Ломско шосе"". Полицията го спира за проверка, а в автомобила до него е имало спътница, която се е представила за военна. От полицията заявиха за bTV, че продължават да работят по случая.",Лом, жена,Намериха тяло на жена в багажник на кола в София
Бой вместо прегръдка: 10-годишни нападнаха с камъни възрастна жена,https://btvnovinite.bg/bulgaria/boj-vmesto-pregradka-10-godishni-napadnaha-s-kamani-vazrastna-zhena.html,btvnovinite.bg,TV news,17:20 05.04.2023,"Две 10-годишни деца нападнаха с камъни и пръчки възрастна жена в Димитровград, защото отказала да им даде пари след като ѝ предложили прегръдка за 1 лев. 84-годишната жена се връща от пазар, когато в градинка близо до дома й е пресрещната от две деца. Те ѝ предават бележка, на която пише „Прегръдка 1 лев“. Жената отказва да им даде пари, а децата започват да хвърлят по нея камъни и всичко, което намерят. „Започват да летят към нея камъни, най-напред по-дребни, постепенно се увеличават, пръчки. Започват да носят с шепи пръст, изсипват върху главата ѝ. Едното от децата държи голям камък в ръката си и го хвърля към нея“, разказва синът на пострадалата. Камъкът, който е над 20 сантиметра попада в челюстта на жената и разцепва устната ѝ. След този последен изстрел децата бягат, а жената е откарана в болница. Малолетните нападатели са открити и отведени в полицията. Те са ученици в училище в Димитровград. Засега полицията не дава информация за родителите. „Двете деца са на по 10 години и двамата - познайници на полицията. Признават действията си и описват механизма, по който са извършили деянието си. Фактът, че не са им дали пари, ги агресира“, каза Нина Николова, говорител на ОДМВР-Хасково. Случаят тепърва отива в прокуратурата. Тъй като двете момчета са мололетни и не носят наказателна отговорност, спрямо тях могат да бъдат приложени само възпитателни мерки. Те се прилагат от Комисията за борба с противообществените прояви.","Димитровград, Хасково", жена,Бой вместо прегръдка: 10-годишни нападнаха с камъни възрастна жена
Заради повреден парапет: Жена загина при падане от блок,https://btvnovinite.bg/bulgaria/zaradi-povreden-parapet-zhena-zagina-pri-padane-ot-blok.html,btvnovinite.bg,TV news,17:44 02.04.2023,"Жена загина, след като падна от жилищна кооперация в столичния квартал „Лагера“. Инцидентът е станал този следобед, информира БНР. По първоначални данни жената се е облегнала на парапет в блока, той се е счупил, след което тя е паднала и е починала. На мястото на инцидента има екипи на полицията и ""Съдебна медицина"". По случая се води разследване.",, жена,Заради повреден парапет: Жена загина при падане от блок
"Съдът остави в ареста гледачът на кучетата, убили жена",https://btvnovinite.bg/bulgaria/sadat-ostavi-v-aresta-gledachat-na-kuchetata-ubili-zhena.html,btvnovinite.bg,TV news,15:49 01.04.2023,"Районния съд в Горна Оряховица остави за постоянно в ареста мъжа, който е трябвало да се грижи за кучетата, които разкъсаха жена в Долна Оряховица. Според съдията има опасност обвиняемият в хода на досъдебното производство да се укрие, тъй като законът предвижда ефективна присъда. Кучетата са били поверени на 62-годишния мъж преди две години. Срещу грижата за тях е получавал подслон и по-рядко символични суми. Служебният защитник каза, че ще обжалват мярката.",Горна Оряховица, жена,"Съдът остави в ареста гледачът на кучетата, убили жена"
След като кучета разкъсаха жена: Ще остане ли в ареста гледачът на животните?,https://btvnovinite.bg/bulgaria/sled-kato-kucheta-razkasaha-zhena-shte-ostane-li-v-aresta-gledachat-na-zhivotnite.html,btvnovinite.bg,TV news,12:54 01.04.2023,"Съдът в Горна Оряховица гледа днес мярката на гледача на кучетата от Долна Оряховица, които разкъсана смъртоносно 40-годишна жена. Гледачът е кучетата е установен и задържан за 72 часа непосредствено след инцидента. Вчера от Окръжна прокуратура във Велико Търново обясниха, че са налице достатъчно доказателства за повдигането на обвинения. Според съдебно-медицинската експертиза причината за смъртта е остра кръвозагуба, причинена от множеството разкъсни рани. Въпреки че кучетата са се разхождали свободно по улиците, те имат стопанин. Той е в чужбина към този момент, но грижите за петте животни са били поверени на негов познат. Между двамата е имало устна уговорка. А обвинението срещу гледача е заради това, че той не е положил достатъчно грижи, за да не застрашават здравето и живота на други хора. Ако деянието му се докаже го грозят до пет години затвор и до 10 000 лв. глоба.","Велико Търново, Горна Оряховица", жена,След като кучета разкъсаха жена: Ще остане ли в ареста гледачът на животните?
Лента за транспорт на въглища премаза жена в ТЕЦ „Брикел“,https://btvnovinite.bg/bulgaria/lenta-za-transport-na-vaglishta-premaza-zhena-v-tec-brikel.html,btvnovinite.bg,TV news,10:40 01.04.2023,"Жена на около 50 години е загинала при инцидент в ТЕЦ „Брикел“ в Гълъбово, научи bTV. Злополуката е станала около 5:00 часа сутринта на 31 март. Тялото ѝ е премазано от лента за транспорт на въглища. От прокуратурата съобщиха, че в ранните часове в петък, една от машините захваща косата на жената и издърпва тялото на лентата. На местопроизшествието е извършен оглед от следовател и е иззета документация за инструктажите за безопасност на труда. Разпитани са част от свидетелите и е назначена съдебномедицинска експертиза. Разпитани са и свидетелите на инцидента. Образувано е досъдебно производство, разследването продължава и в следващите дни ще бъдат привикани още свидетели на разпит.",Гълъбово, жена,Лента за транспорт на въглища премаза жена в ТЕЦ „Брикел“
Бабата и дядото на загиналото дете в Русе са искали да го осиновят,https://btvnovinite.bg/bulgaria/babata-i-djadoto-na-zaginaloto-dete-v-ruse-sa-iskali-da-go-osinovjat.html,btvnovinite.bg,TV news,16:43 31.03.2023,"Продължава разследването и на инцидента в Русе, при който загина 3-годишно дете. Все още не са ясни причините за пожара в жилището, където момченцето е било оставено само. Майката е разследвана за родителска небрежност и за притежание на наркотици, след като у нея беше открит хероин. 3-годишният Драгомир често е бил оставян без надзор от майка си, твърдят роднини. “Виждахме някакви работи, че детето е недогледано, като го вземаме, тя трудно ни допускаше. Полиция е идвала, тя не отваряше вратата на никого с часове. Ходил съм със социалните лично там, на разговор”, разказа дядото на детето Драгомир Ковачев. “Един път бях свидетел, мисля, че нямаше още годинка детето, как тя лично ми го беше показала как детето стои самичко в кошарата”, каза Андреян Парашкевов. За съседите е публична тайна, че майката се занимава с дрога. Социалните служби са се намесвали на няколко пъти. “Социалните ѝ даваха дрехи, грижеха се хората. Ходили сме там на събрания”, каза дядото на детето. Бабата и дядото на Драгомир са искали да го осиновят. От социалните служби отказаха коментар, тъй като нямат съгласието на родителите.",Русе,баба,Бабата и дядото на загиналото дете в Русе са искали да го осиновят
След като кучета убиха жена: Гледачът на животните е задържан за 72 часа (ВИДЕО),https://btvnovinite.bg/bulgaria/sled-kato-kucheta-ubiha-zhena-gledachat-na-zhivotnite-e-zadarzhan-za-72-chasa-video.html,btvnovinite.bg,TV news,16:18 31.03.2023,"Гледачът на кучета е задържан за 72 часа с оглед явяването му в съда, а собственикът трябва да се върне в България, защото периодично той пребивава в чужбина. Това заяви наблюдаващият прокурор от Окръжната прокуратура във Велико Търново Даниела Харитонова по повод вчерашния нелеп инцидент с нахапаната от кучета до смърт 40-годишна жена от Долна Оряховица. „Днес стана ясно, че жената е починала в следствие на остра кръвозагуба, която е настъпила след многобройни травми, причинени от група кучета. Това наложи промяна в първоначалната насока на разследването – от умишлено убийство към преквалифициране на деянието като престъпление по чл.325в от НК. Текстът предвижда наказание за всяко лице, под чиито грижи се намира гръбначно животно, причинило телесна повреда и смърт на дадено лице“, уточни наблюдаващият разследването прокурор Даниела Харитонова. Според нея стопанинът се е грижил за пет средни на ръст кучета към момента на инцидента, но често към тях са се присъединили и други бездомни животни. Наказанието, предвидено в закона, е пет години лишаване от свобода и 10 000 лв. парична глоба. Предвид събраните данни прокурор Харитонова е повдигнала обвинения срещу стопанина на кучетата, които са нахапали до смърт жената.  „Внесох искане за налагане на мярка „задържане под стража“ за стопанина на петте кучета в Районен съд – Горна Оряховица, като делото ще бъде разгледано в утрешния ден“, уточни още прокурор Даниела Харитонова. Тя разказа още, че мъжът е отглеждал до 10-15 кучета, като е осигурявал гледач, на когото е плащал да се грижи за животните, когато е бил извън страната. „Това, което е установено в хода на разследването, е, че кучетата не са безстопанствени. Отговорността за случилото се според закона носи този, който е собственик или полага грижи за животните. В случая тези хора са известни и наблюдаващият прокурор е преценил кой да бъде привлечен към отговорност“, обясни и говорителят на Окръжната прокуратура във Велико Търново Илиан Благоев. Той допълни, че паралелно с това, тъй като кучетата са се разхождали свободно и за това е имало подадени сигнали, е образувана проверка от Окръжна прокуратура във Велико Търново. Тя се е самосезирала и ще извърши разследване дали отговорните институции са изпълнили задълженията си по  Закона за защита на животните и по Закона за ветеринарномедицинската дейност. „Имаме свидетелка, която в предходен период от време е била гонена и хапана от същите тези кучета. Тя обаче не е подавала жалба“, каза още прокурор Даниела Харитонова. От думите й стана ясно още, че в момента кучетата са умъртвени, защото е трябвало да бъдат изследвани за наличието на биологичен материал от жертвата в стомасите им. Беше отправен апел към собствениците на кучета, а именно стопаните да се грижат за животните си и да не ги оставят безпризорни. Институциите, които трябва да упражняват контрол, също трябва в пълнота да изпълняват задължението си, припомниха още от прокуратурата. Детето на починалата 40-годишна жена ще остане за отглеждане при бабата и дядото.","Велико Търново, Горна Оряховица", жена,След като кучета убиха жена: Гледачът на животните е задържан за 72 часа (ВИДЕО)
"Загиналото 3-годишно дете е било само в жилището, намерен е хероин у майка му",https://btvnovinite.bg/bulgaria/zaginaloto-3-godishno-dete-e-bilo-samo-v-zhilishteto-nameren-e-heroin-u-majka-mu.html,btvnovinite.bg,TV news,23:00 30.03.2023,"3-годишно дете, оставено само в жилището, е загинало при взрив в Русе. Прокуратурата разследва, а социалните служби са сезирани. Съседи чули експлозията и се обадили на 112. Полицаи намерили детето безжизнено в силно задимена стая и го откарали в болница. Реаниматорите обаче не успели да го спасят. За момента не е ясна причината за взрива. В майката е открит плик с кафяво прахообразно вещество, чийто полеви тест е реагирал положително на хероин.",Русе,майка,"Загиналото 3-годишно дете е било само в жилището, намерен е хероин у майка му"
